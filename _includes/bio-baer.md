O Ralph Henry Baer , γνωστός και ως "πατέρας των Video Games" ήταν Γερμανό-Αμερικάνος εφευρέτης , προγραμματιστής παιχνιδιών και μηχανικός .
Ο Ραλφ Χένρι μαζί με την ομάδα του κατασκεύσασε το " brown box " που οδήγησε στην δημιουργία του Magnavaox Odyssey , της πρώτης οικιακής κονσόλας βιντεοπαιχνιδιών.

Κατά την διάρκεια εργασίας ως μηχανικός στην Sanders Asssociates γύρω στο 1966,άρχισε να ερευνά το πώς μπορεί να παίξει κανείς παιχνίδια στην τηλεόραση. 
Το γεγονός που πυροδότησε την σκέψη του ήταν πως εκείνη  την εποχή οι τηλεοράσεις ήταν σχεδόν σε κάθε σπιτικό. Οι επιλογές που παρείχαν ωστόσο ήταν περιορισμένες 
και αν σε κάποιον δεν άρεσε το περιεχόμενο των τεσσάρων συνολικά καναλιών που υποστήριζαν οι τηλεοράσεις τότε , έπρεπε απλά να την κλείσει.
Υποστήριζε λοιπόν πως οι ιδιοκτήτες τηλεοράσεων θα έπρεπε να έχουν αλληλεπίδραση με την τηλεόραση και όχι απλά να αλλάζουν κανάλια. 
Επομένως, έγραψε μία πρόταση τεσσάρων σελίδων, όπου περιέγραψε τις ιδέες του για την αναπαραγωγή διαδραστικών παιχνιδιών σε μία τηλεόραση και 
κατάφερε να κεντρίσει το ενδιαφέρον των υπέυθυνων του, οι οποίοι χρηματοδότησαν τον Ralph. 

Σε συνεργασία με τους Bill Harrison and Bill Rusch, το 1967, κατασκεύασαν την πρώτη τηλεοπτική κονσόλα βιντεοπαιχνιδιών που ονόμασαν Brown Box , 
λόγω της καφέ ταινίας που περιτύλιξαν την μονάδα για να προσομοιώνει το ξύλο. Το brown box περιλάμβανε έναν αριθμό παιχνιδιών αθλημάτων , λαβυρίνθων και κουίζ. 

Περίπου τέσσερα χρόνια αργότερα η Sanders, εταιρεία όπου εργάζονταν ο Ralph, σύναψε συμφωνία για την παραγωγή του παιχνιδιού με την  Magnavox , η οποία κατασκεύαζε 
τηλεοράσεις. Τον Μάιο του 1972 το Magnavox Odyssey , όπως ονομάστηκε η κονσόλα , κυκλοφόρησε στην αγορά . Η επιτυχία της κονσόλας έδωσε έναυσμα σε πολλές εταιρείες
της εποχής να ασχοληθούν με την παραγωγή βιντεοπαιχνιδιών ενώ παράλληλα ενέπνευσε τις επόμενες γενιές των βιντεοπαιχνιδιών, συνεισφέροντας στην σημερινή τους διαμόρφωση .

Η μονάδα Odyssey αποτελούνταν από το κύριο κουτί ελέγχου, δύο χειριστήρια παικτών και ένα σύνολο καρτών προγράμματος διαφορετικών παιχνιδιών.
Περιλάμβανε επίσης πλαστικές διαφάνειες που κολλούσαν στην οθόνη για να παρέχουν χρώμα και διαφορετικό φόντο, αφού τα γραφικά της κονσόλας
ήταν περιορισμένα καθώς και μια τράπουλα, μάρκες πόκερ και ένα ζευγάρι ζάρια που συνόδευαν την κονσόλα και ήθελαν να την παρουσιάσουν σαν κάτι
πιο οικείο με τα επιτραπέζια παιχνίδια της εποχής. 

Η συμβολή του Ralph ήταν εξαιρετικά σημαντική στην διαδραστική σχεδίαση βιντεοπαιχνιδιών , καθώς ήταν ο πρώτος που σχεδίασε το βιντεοπαιχνίδι σκοποβολής πρώτου προσώπου
που διαθέτει την πρώτη περιφερειακή συσκευή σε σχήμα όπλου, που χρησιμοποιείται στη σειρά Shooting της Odyssey.

Ως απόφοιτος του Αμερικανικού Ινστιτούτου Τεχνολογίας Τηλεόρασης ο Baer είχε πάντα στο μυαλό του την διαδραστική τηλεόραση.
Μερικά από τα σχετικά θέματα που τον απασχολούσαν ήταν η δημιουργία διαδραστικών συστημάτων βασισμένων σε βίντεο για παιχνίδια στρατιωτικής εκπαίδευσης καθώς 
και συστήματα προσομοίωσης όπλων. Παράλληλα το 1980 είχε οραματιστεί να εισχωρήσει για ακόμη μία φορά στα νοικοκυριά με τον «εκτυπωτή κουπονιών», 
ο οποίος θα συνδεόταν με την τηλεόραση και αν κάποιο προιον διαφημιζόταν , με το πάτημα ενός κουμπιού θα εκτύπωνε το σχετικό κουπόνι.
Αν και πρωτοπόρα η ιδέα του δεν κατάφερε να πάρει μορφή λόγω της Ομοσπονδιακής επιτροπής Επικοινωνιών που απέρριψε την πρόταση.

Ο Baer έχει συγκεντρώσει 150 διπλώματα ευρεσιτεχνίας (πατέντες) των ΗΠΑ και του εξωτερικού, τα οποία αφορούν κυρίως τον τομέα των καταναλωτικών ηλεκτρονικών 
και έχουν συνεισφέρει στην δημιουργία πολλών ηλεκτρονικών παιχνιδιών. Ένα από αυτά είναι ο Simon ένα ηλεκτρονικό παιχνίδι βασισμένο στην μνήμη το οποίο είναι
ελεγχόμενο από μικροεπεξεργαστή ενός τσιπ, τον οποίο επίσης σχεδίασε ο Ralph.

Το 2006, ο Πρόεδρος George W. Bush απένειμε στην Baer το Εθνικό Μετάλλιο Τεχνολογίας ,  ενώ το 2010 εισάχθηκε στο National Inventors Hall of Fame . 
O Ralph Baer έχει λάβει έναν μεγάλο αριθμό βραβείων και διακρίσεων για τον σχεδιασμό της πρώτης διαδραστικής οικιακής κονσόλας βιντεοπαιχνιδιών
ενώ παράλληλα έχει δωρίσει όλες τις προτώτυπες μονάδες των βιντεοπαιχνιδιών στο Ίδρυμα Smithsonian μαζί με παραπάνω από πεντακόσιες σελίδες σχετικών δεδομένων.
