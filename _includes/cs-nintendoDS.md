Η Nintendo , με την εισαγωγή της κονσόλας Nintendo DS (συντομία του Dual Screen) στην αγορά το 2004 πρωτοπόρησε στον τομέα των φορητών κονσόλων βιντεοπαιχνιδιών 
με την εισαγωγή της οθόνης αφής ως μέσο αλληλεπίδρασης ενώ ταυτόχρονα έφερε ένα μεγάλο ποσοστό του τότε πληθυσμού να αλληλοεπιδράσει για πρώτη φορά μαζί της.

Η εταιρεία βρισκόταν σε ένα δύσκολο σημείο , με τον ανταγωνισμό να πιέζει καθώς η Sony είχε ήδη ανακοινώσει την κυκλοφορία μίας φορητής κονσόλας βιντεοπαιχνιδιών (το PSP).
Επομένως αναζητούσε νέους τρόπους σύνδεσης με τους παίκτες θέλοντας να προσφέρει έναν συνδυασμό μοναδικών διεπαφών : οθόνη αφής, δεύτερη οθόνη
(εκ των οποίων η κάτω ήταν οθόνη αφής) μικρόφωνο, καθώς και (για την εποχή) πρωτοποριακή συνδεσιμότητα με τη μορφή τοπικής ασύρματης σύνδεσης και υποστήριξη 
για διαδικτυακά παιχνίδια.

Πολλοί χαρακτήρισαν την προσπάθεια της Nintendo απεγνωσμένη πράγμα που μπορεί να απορρέει από την διαφημιστική καμπάνια τους με σλόγκαν «Touching is good»
που αποσκοπούσε στο να προσελκύσει ένα σύνολο από νέους πελάτες και συγκεκριμένα εφήβους και νεαρούς άνδρες. Παρά τις σκληρές κριτικές και την ασαφή πορεία της ιδέας , οι πελάτες διαφώνησαν και η Nintendo DS έγινε η δεύτερη κονσόλα με τις περισσότερες πωλήσεις που κατασκευάστηκε ποτέ.
Το Nintendo DS αποδείχθηκε έτσι μεγάλη επιτυχία και κατάφερε να ανταπεξέλθει στον τότε ανταγωνισμό προσγειώνοντας ακόμα και τις πωλήσεις του PlayStation 2 , 
διότι στόχευσε στην σχεδίαση πρωτοπόρων διεπαφών , ξεφεύγοντας από τα δεδομένα της εποχής. Όπως είπε και ο πρόεδρος της Nintendo Reggie Fils Aime το 2004
(στο ΕDGE magazine at Nintendo of America's Gamer's Summit event): <br /> 
«*Αυτό που λέμε, και το πιστεύω με πάθος, είναι ότι το μέλλον του gaming αφορά τη διεπαφή και την καινοτομία στη διεπαφή που παρέχεται στους παίκτες*.»

Οι παίκτες μπορούν να χρησιμοποιήσουν και το χειριστήριο της κονσόλας ή την κάτω οθόνη αξιοποιώντας έτσι τις δυνατότητες αφής της συσκευής. 
Το μικρόφωνο μπορεί να ανιχνεύσει ήχους και φύσημα.Ο χρήστης μπορεί να παίζει σε ορισμένα βιντεοπαιχνίδια, χρησιμοποιώντας το φύσημα του.
Με παρόμοιο τρόπο μερικά βιντεοπαιχνίδια της κονσόλας, υποστηρίζουν τη δημιουργία ενός συγκεκριμένου επιπέδου θορύβου, με τον τόνο και το ύψος 
αυτού του θορύβου να παίζει ρόλο στην εξέλιξη του παιχνιδιού. Η συσκευή μπορεί ακόμα να αναγνωρίσει  ορισμένες φωνητικές εντολές που παρέχει ο χρήστης , 
με αποτέλεσμα να είναι δυνατή και η αλληλεπίδραση μέσω της φωνής.

Αυτό που προσέφερε η συσκευή ήταν ένα είδος ευελιξίας προσανατολισμένη στον χρήστη που έκανε το σύστημα προσβάσιμο σε ένα πολύ ευρύτερο κοινό από τους 
σκληροπυρηνικούς παίκτες που στόχευε το PSP. Παράλληλα, το DS αποτέλεσε την πρώτη επαφή που είχαν πολλοί άνθρωποι με την τεχνολογία αφής και άφησε μια 
ανεξίτηλη εντύπωση.

Το γεγονός ότι έφερε ένα ευρύ φάσμα κοινού σε επαφή με την οθόνη αφής , θεωρείται πως όχι μόνο βοήθησε στον
καθορισμό της μορφής του παιχνιδιού που θα αντικαθιστούσε τα παραδοσιακά φορητά συστήματα, δηλαδή τα παιχνίδια για κινητά, 
αλλά και προετοίμασε το κοινό για την την επανάσταση των smartphone με οθόνη αφής που θα γινόταν μετά την κυκλοφορία του iPhone(το 2007).
